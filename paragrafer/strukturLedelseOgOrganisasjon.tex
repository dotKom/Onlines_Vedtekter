\chapter{Struktur, ledelse og organisasjon}
\section{Hovedstyret}
\vspace{23pt}

Hovedstyret er linjeforeningens øverste organ mellom generalforsamlingene. Hovedstyrets medlemmer velges på generalforsamlingen og skal drive linjeforeningen mellom generalforsamlingene. For at Hovedstyret skal være beslutningsdyktig må minst halvparten (1/2) av representantene være tilstede.\newline

Ingen kan inneha to verv i Hovedstyret. Leder har dobbeltstemme ved stemmelikhet. Hovedstyrets møter er lukket, men gjester kan inviteres dersom Hovedstyret ønsker dette. Hovedstyret skrives med stor ’H’ på samme måte som egennavn.

Leder av linjeforeningen Online har HMS-ansvar i organisasjonen.


%----
\subsection{Hovedstyrets sammensetning}{
Hovedstyret består av:
\begin{liste}
	\item Leder
	\item Nestleder
	\item Økonomiansvarlig
	\item Styremedlem fra Arrangementskomiteen
	\item Styremedlem fra Bedriftskomiteen
	\item Styremedlem fra Drifts- og utviklingskomiteen
	\item Styremedlem fra Fag- og kurskomiteen
	\item Styremedlem fra Profil- og aviskomiteen
	\item Styremedlem fra Trivselskomiteen
\end{liste}
}


\subsection{Fravær av hovedstyremedlem}{
Dersom en komité sitt styremedlem blir fraværende er det styremedlemmets vara som tar over styremedlemmets plikter, oppgaver og rettigheter. Dersom en vara ikke er tilgjengelig plikter Hovedstyret å fylle stillingen.

Dersom leder, nestleder og/eller økonomiansvarlig av linjeforeningen blir fraværende i den grad at det går utover vervets arbeidsoppgaver skal det innkalles til ekstraordinær generalforsamling for å fylle vervet.
}
\subsection{Krav til kandidater}{
Kandidater til Hovedstyret må ha innehatt et verv i en av kjernekomiteene eller nodekomiteene i linjeforeningen i minst ett (1) semester. Om en kandidat ikke har innehatt et verv i en kjernekomité, må kandidaten foreslås av valgkomiteen.
}



%----
\section{Kjernekomiteer}
\label{sec:komiteer}
\vspace{23pt}

Alle kjernekomiteer består av minimum en leder, og en økonomiansvarlig. Kjernekomiteer med stemmerett i Hovedstyret skal i tillegg bestå av et styremedlem og en vara. Komitéleder og styremedlem kan ha hver sin vara.\newline

Komiteens lederkandidat velges internt i komiteen før generalforsamlingen avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3.\newline

Kun medlemmer av linjeforeningen kan inneha verv i en kjernekomité. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret.

%----
\vspace{-10pt}
\subsection{Arrangementskomiteen}{
Komiteens hovedoppgave er å koordinere og gjennomføre sosiale arrangement. Komiteens navn forkortes arrkom.

}

%----
\vspace{-10pt}
\subsection{Bank- og økonomikomiteen}{
Komiteens hovedoppgave er å administrere linjeforeningens økonomi. Komiteens medlemmer utgjøres av de økonomiansvarlige fra de andre komiteene, økonomiansvarlig i Online og leder av komiteen. Økonomiansvarlig i Online er komiteens styremedlem. Bank- og økonomikomiteen velger og godkjenner selv sin leder. Leder av Bank- og økonomikomiteen skal ikke være økonomiansvarlig for en annen komité. Komiteens navn forkortes bankom.
}

%----
\vspace{-10pt}
\subsection{Bedriftskomiteen}{
Komiteens hovedoppgave er å være et bindeledd mellom linjeforeningens medlemmer og næringslivet. Komiteens navn forkortes bedkom.
}

%----
\vspace{-10pt}
\subsection{Drifts- og utviklingskomiteen}{
Komiteens hovedoppgave er å utvikle og vedlikeholde linjeforeningens datasystemer. Komiteens navn forkortes dotkom.

}

%----
\vspace{-10pt}
\subsection{Fag- og kurskomiteen}{
Komiteens hovedoppgave er å koordinere og gjennomføre arrangement som tilbyr faglig innhold, primært for linjeforeningens egne medlemmer. Komiteens navn forkortes fagkom.
}

%----
\vspace{-10pt}
\subsection{Profil- og aviskomiteen}{
Komiteens hovedoppgave er å sikre kvalitet på profileringsmateriell, samt gi ut linjeforeningens tidsskrift. Komiteens navn forkortes prokom.
}

%----
\vspace{-10pt}
\subsection{Trivselskomiteen}{
Komiteens hovedoppgave er å sørge for økt trivsel blant informatikere i hverdagen og har hovedansvar for linjeforeningskontoret. Komiteens navn forkortes trikom.
}

%----
\vspace{-10pt}
\subsection{Seniorkomiteen}{
Komiteens hovedoppgave vil være å bistå med kunnskap, erfaring og assistanse i linjeforeningens daglige drift. Komiteens medlemmer skal primært bestå av medlemmer som har hatt et aktivt verv i linjeforeningen i fire (4) semester. Seniorkomiteen velger og godkjenner selv sin leder. Leder av Seniorkomiteen har møte- og talerett i Hovedstyret. Komiteens navn forkortes seniorkom.
}

%----
\section{Nodekomiteer}
\vspace{23pt}
En nodekomité er underlagt en av komiteene beskrevet i §\ref{sec:komiteer}, eller direkte underlagt Hovedstyret, og plikter å holde den ansvarlige kjernekomiteen, eller Hovedstyret, løpende oppdatert på sitt virke.



%----
\subsection{Jubileumskomiteen}{
Komiteens hovedoppgave er å organisere arrangement i forbindelse med linjeforeningens jubileer. Komiteens navn forkortes jubkom.

}

%----
\subsection{Velkomstkomiteen}{
  Komiteens hovedoppgave er å organisere fadderperiode for nye studenter. Komiteens navn forkortes velkom.
}

\subsection{Ekskursjonskomiteen}{
Komiteens hovedoppgave er å organisere hovedekskursjonen. Komiteens navn forkortes ekskom. Ekskursjonskomiteen opererer frittstående fra linjeforeningen, som en egen organisasjon.
}

\subsection{Informatikernes IT-ekskursjon}{
Komiteens hovedoppgave er å arrangere ekskursjon til Oslo for masterstudenter hver høst. Komiteens navn forkortes Itex.
}

\subsection{Online idrettslag}
Komiteens oppgave er å organisere idrettsgrupper og idrettsarrangementer for linjeforeningens medlemmer. Komiteens navn forkortes Online IL.

%----
\section{Andre grupper tilknyttet Online}
\vspace{18pt}

%----
\subsection{Redaksjonen}{
Gruppens hovedoppgave er å gi ut linjeforeningens avis. Redaktøren står fritt fra linjeforeningen, men er underlagt de retningslinjer og avtaler som finnes mellom redaksjonen og linjeforeningen. Redaktøren velger selv redaksjonsmedlemmer, også blant personer utenfor linjeforeningen. Redaksjonsmedlemmer som ikke innfrir krav til medlemskap i linjeforeningen, som definert under §\ref{chapter:medlemskap}, er ikke medlemmer av linjeforeningen.
}

\subsection{Casual gaming}{
Gruppens hovedoppgave er å organisere LAN. Casual Gaming opererer frittstående fra linjeforeningen.
}

\subsection{Realfagskjelleren}{
Realfagskjellerens hovedoppgave er å opprettholde et sosialt lavterskeltilbud for studentene ved Volvox \& Alkymisten, Delta, Spanskrøret og Online. Realfagskjelleren er frittstående fra linjeforeningen.
}

\subsection{Output}{
Output er linjeforeningens band, hvis formål er å bistå som underholdning på linjeforeningens arrangementer og andre arrangementer der det er aktuelt.
}

\section{Interessegrupper}
\vspace{23pt}
Interessegrupper kan opprettes av Online-medlemmer som ønsker å dekke et behov som gagner informatikkstudenter. Disse grupperingene formulerer sine egne retningslinjer og godkjennes av seniorkomiteen.

\section{Permisjon eller oppsigelse fra komité}
\vspace{23pt}

\subsection{Pause fra sitt engasjement}{
Ved permisjon fra en komité er man fullstendig fritatt de pliktene komitévervet medførte.

Et komitémedlem kan søke om permisjon fra et komitéverv i Online. Man må ha sittet i en komité i minst ett (1) semester for å kunne søke permisjon. Dersom permisjonen varer lengre enn to (2) semestere vil medlemmets verv opphøre.
}

\subsection{Verv i Hovedstyret}{
Dersom et komitémedlem blir valgt til et av følgende hovedstyreverv vil medlemmet automatisk få permisjon fra sin komité, og kan fritt \linebreak returnere til denne ved endt engasjement i Hovedstyret:
\begin{liste}
	\item Leder
	\item Nestleder
	\item Økonomiansvarlig
\end{liste}
}

\subsection{Advarsel og oppsigelse}{
Leder av en komité har rett til å si opp et medlem av sin egen komité. Oppsigelse skal kun finne sted i tilfeller der det blir ansett som høyst nødvendig for å beskytte komiteens samhold, initiativ, integritet eller profesjonalitet. Leder av komiteen plikter å konsultere leder av linjeforeningen i forkant av en eventuell advarsel eller oppsigelse.
}

\section{Mistillit}
\vspace{23pt}

Ethvert medlem av linjeforeningen kan fremme mistillitsforslag ovenfor enhver innehaver av et verv i linjeforeningen. Mistillitsforslaget skal leveres skriftlig til Hovedstyret, som skal behandle saken. Ved mistillitsforslag mot et hovedstyremedlem blir den anklagede suspendert inntil Hovedstyret har kommet med en avgjørelse. Mistillitsforslaget leses opp i Hovedstyret, deretter skal den anklagede få en mulighet til å forsvare seg før Hovedstyret diskuterer og avgjør saken uten den anklagede til stede. Dersom det stilles mistillitsforslag til flere styremedlemmer av gangen, skal disse behandles ved ekstraordinær generalforsamling.


\section{Vervvarighet}
\vspace{23pt}

Et verv i linjeforeningen kan vare i inntil seks (6) semestre fra og med semesteret man ble tatt opp. Dersom man ønsker å være et aktivt komitémedlem etter disse seks (6) semestrene kan man søke til Hovedstyret om forlengelse av Online-vervet for to semestre av gangen. Alle verv i kjernekomiteene i linjeforeningen teller på de seks vervsemestrene, inkludert verv i Hovedstyret, men ekskludert verv i seniorkomiteen.

\section{Æresmedlemmer}
\vspace{23pt}

Æresmedlemmer er personer som har bidratt i særskilt stor grad til å avansere linjeforeningen, informatikkfaget eller bidratt i stor grad til saker hvor linjeforeningen eller informatikk er påvirket.
Æresmedlem er en tittel hovedsaklig for personer som ikke har vært medlem av linjeforeningen.
Æresmedlemmer utnevnes av Hovedstyret.

\section{Ridderne av det indre lager}
\vspace{23pt}

Linjeforeningen har en Ridderorden for medlemmer som gjennom sitt arbeid har utmerket seg. Denne ordenen er selvorganisert, og faller utenfor daglig drift av linjeforeningen.

\subsection{Formål}
Ridderordenen skal være tilgjengelig som en kilde for kunnskap, historie og meninger. Et mål for Ridderordenen er å kunne bistå med tanker rundt organisasjonen, verdiene til linjeforeningen og langsiktige planer.
Ridderordenens plikt er å etterstrebe en god tilstedeværelse under opptaket av nye medlemmer til linjeforeningen. Ansamlingen Riddere i denne anledningen betegnes som Eldsterådet.


\subsection{Organisering}{
Ridderordenen består av flere grader hvor høyere grader betegner større engasjement.
}

\subsection{Medlemskap}{
Ridderordenen bestyrer selv sitt eget opptak og vurdering av kandidater. Utnevnelser foregår i formelle anledninger der en betydelig del av linjeforeningens medlemmer er samlet. Før Ridderordenen kan utnevne kandidater skal sittende leder av Hovedstyret underrettes om hvilke kandidater det gjelder. For å vurderes til utnevnelse må en kandidat på et tidspunkt ha oppfylt kravene til medlemskap, jf. §\ref{chapter:medlemskap}. Engasjement som vektlegges når Ridderordenen vurderer kandidater inkluderer verv i linjeforeningen og andre organisasjoner som er direkte knyttet til linjeforeningen.
}
